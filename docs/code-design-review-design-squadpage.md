# Connect Your Tribe - Squad Page

## Code/Design-review over het design van jullie squad page
Deze week hebben jullie gewerkt aan gezamenlijke ideeën voor de squad page en heeft ieder teamlid één optie uitgewerkt. Je hebt kennisgemaakt met filteren, sorteren en zoeken en dit toegepast op de squad page.  

### Aanpak
Vandaag ga je met je team de ideeën en uitwerkingen van een ander team bekijken. Samen voer je een code-review uit op de squad pages van drie andere studenten (uit één team). Tegelijkertijd krijg je een design/concept-review van je co-teacher en squad-leader. 

Klaar met de code-review? 
Dan ga je met je team aan de slag om jullie ideeën samen te brengen en nieuwe ideeën te bedenken.

## 1. Code-review
Zorg ervoor dat de laatste aanpassingen zijn gepusht naar GitHub, zet de issues open en zet je squad page live via Render. Check [hier](https://github.com/fdnd-task/connect-your-tribe-profile-card/blob/main/docs/visitekaartje-met-nodejs.md#visitekaartje-integreren-en-live-testen) hoe je jouw website ook alweer live zet met Render.  

Bedenk per teamlid drie punten waarop je graag feedback wilt ontvangen. Noteer dit op het whiteboard. Van elk team staan er dus minimaal 9 punten om feedback op te ontvangen. Voorbeelden om feedback over te vragen:  

- “Ik herhaal mezelf in code. Hoe kan ik dit slimmer aanpakken?” (Tip: DRY)  
- “De afbeeldingen worden niet geladen in `index.liquid`. Waar kan dat aan liggen?”
- “Is mijn wireflow navolgbaar? Zouden jullie met deze wireflow nu zelf de routes kunnen aanmaken en de data kunnen ophalen?”
- “Er gaat iets mis bij de _query parameters_ op de homepagina. Ik wil alle studenten met een GitHub handle uit 1J laten zien. Nu zie je de GitHub handles van alle studenten uit het eerste jaar, ook dus van de andere squad. Op regel 25 van `server.js` vind je de huidige URL.”
- “Wat denken jullie van de semantiek van mijn HTML uit de `index.liquid`?”

Kies een ander team uit om te reviewen. Schrijf rechtsboven op het whiteboard de naam het team wat jullie gaan reviewen. Gezamenlijk kijken jullie naar de repo's van de studenten uit het andere team en geven jullie feedback op de gevraagde punten. 

## 2. Design en concept-review
Deze week hebben jullie meerdere schetsen gemaakt om een creatieve squad page te ontwikkelen. Dit gaan we reviewen! De docenten komen langs bij jullie tafels om te kijken naar de schetsen en concepten. We letten op het ontwerp, de creativiteit van het concept en in hoeverre jullie het idee al hebben kunnen realiseren. Hierop ontvang je feedback van een docent.  

## 3. Samen verder itereren  
Deze week zijn jullie gezamenlijk begonnen en individueel verder gaan werken. Vandaag gaan we naar elkaars werk kijken binnen het team en benoemen we wat goed gaat én wat nog beter kan. Vervolgens gaan we opnieuw terug naar de tekentafel om deze tips en tops te verwerken in nieuwe schetsen. Van elke iteratie wordt je werk beter!

### Analyseer het gemaakte werk
Bekijk samen het werk van alle teamleden en schrijf per squad page op het whiteboard:  

- Wat werkt goed?  
- Wat ziet er mooi uit?  
- Wat kan beter?  
- Wat werkt (nog) niet goed?  

### Schets nieuwe ontwerpen
Maak op basis van jullie inzichten nieuwe schetsen. Ieder teamlid maakt drie nieuwe ontwerpen voor een squad page. Gebruik de sterke punten uit de bestaande squad pages en/of bedenk oplossingen voor dingen die nog niet goed werkten. 

Bespreek daarna de verschillende ontwerpen met elkaar. Wat vinden jullie goed aan de concepten en de uitwerking? Benoem dit bij elkaar.

![Scherm­afbeelding 2025-02-13 om 19 14 41](https://github.com/user-attachments/assets/b6a26289-052e-4dca-b343-28c5dcbdb220)  

