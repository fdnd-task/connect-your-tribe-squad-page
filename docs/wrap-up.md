
# Connect Your Tribe - Squad page

## Wrap-up
Tijdens de *Wrap up* ga je met je team bekijken en bespreken hoe ver jullie zijn, taken verdelen en plannen voor de oplevering van vrijdag.


## Standup

Als je in een team werkt, en je hebt taken verdeeld, zal je regelmatig moeten overleggen en bespreken hoe het gaat.
Hiervoor wordt in de praktijk de *Daily standup* gebruikt, waarin het team kort de status en plannen bespreekt.
In de *Daily standup* los je problemen niet op, dat komt daarna!

De *Daily standup* is een dagelijkse bijeenkomst van het Scrumteam van maximaal 15 minuten. 
Het doel van de daily standup meeting is om werkzaamheden op elkaar af te stemmen en een plan te hebben voor de komende 24 uur.
De tijd en plaats van de daily standup meeting zijn altijd hetzelfde.

### Aanpak

Ga met je team van 3 of 4 personen ergens staan. (We staan zodat de meeting niet te lang duurt!)
De teamleden krijgen om de beurt het woord en beantwoorden 3 vragen:

1. Wat heb je aan het project gedaan sinds de vorige keer dat het team samenkwam?
2. Wat ga je doen?
3. Waar heb je hulp bij nodig of waar loop je vast?

Na de standup verwerken jullie als team wat er zoal is gezegd.
Schrijf op het whiteboard de namen van de teamleden en wie waar hulp bij nodig heeft en bedenk hoe je dit kan oplossen. 
Doorloop daarna het projectboard of takenlijst die jullie hebben, prioriteer de taken, wat kan er voor vrijdag nog gedaan worden? Is iedereen al klaar? Dan kunnen jullie nog een nieuwe feature oppakken.


<!-- 
Focus op samenwerken: 
- Standup (leren) doen: Wat heb je gedaan, wat ga je doen, waar heb je hulp bij nodig (opschrijven)
- Taken bespreken en toewijzen, projectboard gebruikt? 

Helpdesk voor Directus: request en posten van data
Helpdesk voor Nodejs, Express en Liquid
Helpdesk voor interface vragen
-->


### Bronnen

- [De Daily standup meeting: uitleg en tips](https://scrumguide.nl/daily-standup-meeting/)

## Voorbereiden oplevering
Voor het opleveren zorg je er voor dat anderen die de repo bekijken goed snappen hoe de website eruit ziet en hoe de code werkt. 


### Readme
Met je team presenteer je de website in de Readme. 
In de Readme toon je het eindresultaat en leg je uit hoe de website eruit ziet en hoe het werkt.

Het werkproces en hoe jullie hebben samengewerkt schrijf je **niet** in de Readme. 
(Dat staat al in het projectboard, issues, taken etc ...)

#### Titel
Begin de Readme met een goede titel en een korte uitleg over de opdracht en wat jullie hebben gemaakt. 

#### Beschrijving
Bij 'Beschrijving' komt te staan hoe jullie website er uit ziet, hoe het werkt en wat je er mee kan.

Hier kunnen de teamleden allemaal een stuk schrijven en laten zien wat ze hebben gemaakt.
Heb je een interactie ontworpen en gebouwd? Toon een visual of video van de interactie en leg je ontwerpkeuzes uit.

#### Kenmerken
Bij 'Kenmerken' staat welke technieken zijn gebruikt en hoe. 
Hier leg je uit hoe het NodeJS project werkt, de routes, hoe de data wordt opgehaald en/of gepost, en hoe de HTML wordt gerenderd met data. 
Leg hier ook uit wat NodeJS is, wat Express is en wat Liquid doet. Verwijs naar specifieke regels in jullie codebase; kopieer dus geen (screenshots van) code naar je Readme.

#### Installatie
Omdat je nu een server-side project hebt gemaakt, beschrijf je in de Readme ook hoe iemand anders het project kan installeren. 
Bij Installatie staat stap-voor-stap beschreven hoe je de development omgeving moet inrichten om aan de repository te kunnen werken. Hoe leg je aan iemand anders uit dat jullie bijvoorbeeld `npm` hebben gebruikt?

<!--
Voor de oplevering: wat zet je in de readme? (Reparateurs kunnen dit gebruiken voor 1.3.2)
Code uitleggen bij kenmerken. Get en Post route, en Directus request uitleggen
Interactie en intwerpkeuzes (zowel tech als design) uitleggen. Alle teamleden 1?

Beetje voorbereiden wat we ze in de retro gaan vragen

Leren vermogen 5.2 & 5.3
Hoe gaat het NodeJS, Express, Liquid? Vragenlijst 


Probleemoplossend vermogen 4.3
Uitleggen, zie DOD's
DOD's in sprint 8 en 9 aanpassen naar GET en POST en wat we deze sprint al hebben gedaan

Samenwerken 2.1, 2.2, 2.3
Reflectie op samenwerking dmv visual thinking
Portflow invullen: wat ging goed en wat kan de volgende keer beter?


-->
